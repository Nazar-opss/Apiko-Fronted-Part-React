Завдання.
Використовуючи бібліотеку create-react-app створити додаток власного кафе, де можна замовити коктейль. Дані для наповнення отримуємо із https://www.thecocktaildb.com/api.php - користуємось запитами у вільному доступі. Даний додаток повинен містити наступні сторінки:

Головна сторінка

Сторінка-перелік коктейлів

Сторінка окремого коктейлю

Усі сторінки повинні мати спільну обгортку, яка міститиме Header, Content i Footer.

Header - містить назву/логотип вашого кафе і є лінкою, при кліку на яку ви завжди повертаєтесь на головну сторінку.
Також у Header міститься поле пошуку, яке дозволяє пошук коктейлю по імені. При введені тексту в даний інпут і натиску кнопки пошуку ми перенаправляємось на сторінку-перелік коктейлів, де відображаються лише відфільтровані коктейлі, відповідно до умов пошуку. Також після цього значення у інпуті пошуку ресетиться/очищається. Ще один компонент вашого Header - це значок корзини. При замовленні коктейлю він відображатиме зверху справа біля себе іконку-бульбашку, у якій буде вказана цифра, що відповідає кількості замовлених коктейлів. При кліку на значок корзини відкриватиметься модальне вікно, у якому буде перелік замовлених коктейлів (якщо такі є) і кнопка “Підтвердити”. При кліку на цю кнопку замовлені коктейлі виводяться в консоль, модальне вікно закривається та корзина очищається. При кліку на пусту корзину модальне вікно не відкриватиметься - виводитиметься alert - “Спочатку оберіть коктейль”.

Content- це завжди ваша сторінка, яку потрібно відобразити всередині обгортки.

Footer - є фільтром - містить перелік літер англійського алфавіту, кожна з яких є лінкою. При кліку на відповідну літеру ми перенаправляємось на сторінку-перелік коктейлів, де відображаються лише відфільтровані по літері коктейлі відповідно.

Головна сторінка повинна відображати текст - “Для вибору коктейлю скористайтесь пошуком або фільтром”. Також на ній повинен відображатись один випадковий/рандомний коктейль. Він обов'язково має містити надпис/лейбл “Персональна рекомендація” та кнопку замовити, при кліку на яку вибраний коктейль потраплятиме у корзину.

Сторінка-перелік коктейлів повинна містити список вибраних коктейлів відповідно до пошуку або літери фільтру - по 4 одиниці у рядок одним списком у колонку. Кожен елемент списку буде лінкою, при кліку на яку ми перенаправляємось на сторінку окремого коктейлю.

Сторінка окремого коктейлю повинна містити один окремий коктейль на всю сторінку - також обовязковою є кнопка замовлення, яка виконуватиме таку ж логіку, яка була описана раніше для даної кнопки.

При розробці даного додатку користуватись усіма знаннями, отриманими під час курсу. Код пишемо із використанням функціональних компонентів, використовуємо хуки, створюємо власні. Також обов'язково має бути використано React Context, React Router та React Portals. Оформлення та стилізація вашого додатку є довільною, проте буде враховуватись при перевірці виконаного завдання. Уся логіка у додатку повинна працювати відповідно до описаних вимог, без помилок у консолі, без крашів/поломок сторінок.